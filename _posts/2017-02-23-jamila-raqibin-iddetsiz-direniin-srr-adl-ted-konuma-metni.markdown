---
layout: post
title: Jamila Raqib'in Şiddetsiz Direnişin Sırrı Adlı Ted Konuşma Metni
modified:
categories: politika
excerpt:
comments: true
tags: [şiddetsiz direniş]
image:
  feature:
date: 2017-02-23T16:04:14+03:00
---

Kendimi bildim bileli savaş, hayatımın bir parçasıydı. Afganistan'da,
Sovyetlerin istilasından altı ay sonra doğdum ve her ne kadar etrafımda olup
bitenlerin ne olduğunun farkına varamasam da etrafımda ağır bir korku ve acı
hissi duyuyordum. Hayatımın erken döneminde edindiğim tecrübeler şimdilerde
savaş ve çatışma hakkındaki düşüncelerimi etkiliyor. İnsanların mevzubahis
temel problemleri olduğunda, birçoğu için vermenin bir seçenek olmadığını
öğrendim. Bu gibi kişiler için çatışma -- insanların hakları ihlal edildiğinde,
ülkeleri işgal edildiğinde, baskı gördüklerinde ve aşağılandıklarında -- bu
kişiler karşı çıkmak için ve savaşmak için bir güce ihtiyaç duyuyorlar. Bu da
demektir ki şiddet ne kadar yıkıcı ve feci olsa da, eğer insanlar onu tek
seçenek olarak görürlerse, kullanırlar. Birçoğumuz dünyadaki şiddetin seviyesi
konusunda endişeliyiz. Fakat insanlara şiddetin ahlaki açıdan yanlış olduğunu
söyleyerek savaşı sona erdirmeyeceğiz. Bunun yerine onlara, şiddet kadar etkili
ve fakat güçlü başka bir araç sunmalıyız. İşte benim yaptığım şey bu. 13 yıldan
bu yana uyuşmazlıkları yürütmek için dünya genelindeki en zor durumlardaki
insanlara, pasif mücadeleyi nasıl kullanacaklarını öğretiyorum. Birçok insan bu
gibi girişimleri Gandhi ve Martin Luther King ile özdeşleştirmiştir. Fakat
insanlar, şiddete dayalı olmayan eylemleri binlerce yıldır kullanıyorlar.
Esasen bu ülkede sahip olduğumuz hakların birçoğu, kadınlar olarak, azınlıklar
olarak, işçiler olarak, farklı cinsel yönelimlere sahip insanlar olarak ve
çevreyi gözeten vatandaşlar olarak, bu haklar bizim elimize verilmedi. Bu
haklar onlar için savaşan ve kendilerini feda eden kişilerce kazanıldı. Ancak
biz tarihten ders almadığımız için bir yöntem olarak pasif mücadele oldukça
yanlış anlaşıldı. Yakın bir zamanda Etiyopyalı bir grup eylemciyle tanıştım ve
onlar bana birçok kez duyduğum şeyleri söylediler. Bana, zaten şiddete dayalı
olmayan eylemi kullandıklarını ve işe yaramadığını söylediler. Yıllar önce bir
protesto düzenlediler. Hükûmet herkesi tutukladı ve bu da bu işin sonu oldu.
Pasif mücadelenin sokak protestolarına eşit olduğu fikri gerçek bir problem.
Çünkü her ne kadar protestolar insanların değişim istediklerinin büyük bir
göstergesi olsa da tek başlarına bir değişim, en azından temel bir değişim
yaratmıyorlar. Güçlü muhalifler insanlara onların istediği şeyleri vermiyor,
sadece onlar bu istekleri kibarca söyledikleri için... ya da o kadar da kibarca
değil. Pasif mücadele rakibi yıkmakla işe yarar, fiziki olarak değil, fakat bir
muhalifin hayatta kalmasını gerektiren kurumları tanımlayarak ve sonrasında
gücün bu kaynaklarına izin vermeyerek. Şiddete karşı çıkan eylemciler,
askerlerin ordudan ayrılmasına sebep olarak orduyu etkisiz hâle getirebilirler.
Onlar grevler ve boykotlarla ekonomiyi altüst edebilirler. Ayrıca alternatif
bir medya kurarak hükûmet propagandasına karşı savaşabilirler. Bunu yapmakta
kullanılabilecek çeşitli metotlar var. İş arkadaşım ve akıl hocam, Gene Sharp,
198 farklı şiddete dayanmayan yöntem tespit etti. Protesto ise bunlardan sadece
biri. Size yeni bir örnek sunayım. Birkaç ay öncesine kadar Guatemala, örgütlü
suçlarla bağları bulunan yozlaşmış eski askeri yetkililer tarafından idare
edilmekteydi. İnsanlar genellikle bu durumun farkındaydı, ama birçoğu bir
şeyler yapabilmek için güçsüz hissettiler -- ta ki 12 normal insandan oluşan
bir grup vatandaş ellerinde dövizler tutarak meydanda buluşmak amacıyla
arkadaşlarını çağırmak için Facebook'a koydukları bir çağrıya kadar: 'Renuncia
YA' çoktan istifa edin. Sürpriz bir şekilde, 30.000 insan geldi. Protestolar
ülke çapında yayıldıkça, onlar da orada aylarda beklediler. Bir noktadan sonra
organizatörler çeşitli hükûmet binalarına bir mesajı da içinde barındıran
yüzlerce yumurta götürdüler. "Eğer, seçimler için adaylığını koyan adayların
yolsuzluğunu durdurmaya gücünüz (yumurta) yetmiyorsa bizimkini ödünç
alabilirsiniz." Başkan Molina asla geri adım atmayacaklarının sözünü vererek
karşılık verdi. Aktivistler ayrıca fark ettiler ki sadece protesto etmeye devam
etmemeliydiler ve başkandan istifa etmesini istememeliydiler. Ona başka çıkar
yol bırakmamaları gerekiyordu. Bu yüzden genel bir grev düzenlediler, ki bu
grev ile insanlar ülke genelinde çalışmayı bıraktı. Sadece Guatemala City'de
400'ün üzerinde işyeri ve okul kapılarına kilit vurdu. Bu arada, ülke çapında
çiftçiler ana yolları kapattı. Beş gün içinde Başkan, bir düzine hükûmet
yetkilisi ile birlikte istifa etti. (Alkışlar) Dünyada hemen hemen her ülkede
şiddete dayanmayan eylemleri kullanan insanların yaratıcılığı ve cesaretinden
ilham aldım. Örneğin, geçenlerde Uganda'da bir grup eylemci sokaklara
kafeslerin içinde domuzlar bıraktı. Burada da gördüğünüz gibi polisler onlarla
ne yapacaklarını bilemediler. (Gülüşmeler) Domuzlar iktidar partisinin
renklerine boyanmıştı. Hatta bir domuz şapka takıyordu, insanların aşina olduğu
bir şapka. (Gülüşmeler) Dünyadaki eylemciler manşetleri ele geçirmek konusunda
daha iyiye gitmeye başladılar, fakat bu istisnai eylemler, eğer daha büyük bir
şeyin parçası değillerse çok az şeyler yapıyorlar. Generalin savaşı kazanacak
bir planı olmadıkça birliklerini savaşa koşturmaz. Şimdiye kadar dünyadaki
şiddete dayanmayan eylemlerin birçoğu bu şekilde yürütülmektedir. Pasif
mücadele, bir askeri harp kadar karmaşıktır, belki de daha fazla. Katılımcıları
iyi eğitilmiş olmalı ve kesin hedeflere sahip olmalı ve liderlerinin bu
hedefleri nasıl yerine getirecekleri konusunda bir stratejileri olmalı. Savaş
tekniği binlerce yıldan daha fazla bir sürede büyük kaynaklarla
geliştirilmiştir ve en akıllılarımızdan bazıları kendilerini bunun nasıl
yürüdüğünü anlamaya ve geliştirmeye adadılar. Bu arada pasif mücadele nadiren
sistematik bir şekilde çalışılmıştır ve her ne kadar sayı artsa da hâlâ dünya
üzerinde bunu öğreten birkaç düzine insan var. Bu tehlikeli, çünkü biliyoruz ki
bizim uyuşmazlığa karşı eski yaklaşımlarımız karşılaştığımız yeni problemler
için uygun değil. Birleşik Devletler hükümeti geçenlerde IŞİD'e karşı yürüttüğü
savaşta çıkmazda olduğu kabul etti. Ancak birçok insanın bilmediği şey ise
insanların IŞİD'e karşı pasif eylemi kullanarak karşı durmalarıdır. IŞİD
Haziran 2014'de Musul'u ele geçirdiğinde okulların müfredatında değişiklik
yaparak kendi uç ideolojilerinin dayandığı bir müfredat koyduklarını
duyurdular. Fakat okulun ilk gününde tek bir çocuk bile okula gelmedi.
Ebeveynler açıkça çocuklarını okula göndermeyi reddettiler. Gazetecilere
çocuklarının beyinlerinin yıkanmasındansa evde eğitim vermeyi tercih
ettiklerini söylediler. Bu sadece bir şehirde bir başkaldırının bir örneğidir.
Fakat peki ya bu hareket IŞİD'e karşı yürütülen şiddete dayanmayan düzinelerce
hareket ile bir araya gelseydi? Farzedelim ki ailelerin boykotu, IŞİD'in
işlerini yürütebilmesi için gerekli olan kaynakları tanımlayacak ve onları
ortadan kaldıracak olan ve IŞİD'in dayandığı yiyeceği üreten kalifiye işçiler;
petrolü çıkaracak ve onu arıtacak mühendisler; medya altyapısı ve iletişim
kanalları ve taşıma sistemleri ve yerel iş yerleri daha büyük bir stratejinin
bir parçası olsaydı? IŞİD'i şiddete dayanmayan bir eylemle yenmeyi hayal etmek
zor olabilir. Fakat çatışmaya ilişkin düşünce yöntemlerimizi ve karşı karşıya
kaldığımız seçimleri değiştirmenin zamanı geldi. İşte size yaymaya değer bir
fikir: Gelin şiddete dayanmayan eylemlerin nerede işe yaradığını ve bunu nasıl
daha güçlü yapabileceğimizi öğrenelim, aynen insan ihtiyaçlarını daha iyi
karşılamak için sürekli düzenlenen diğer sistemler ve teknolojiler için
yaptığımız gibi. Biz şiddete dayanmayan eylemleri, artan bir şekilde savaş
yerine kullanılan bir noktaya getirebiliriz. Çatışmanın bir aracı olarak
şiddet, aynen okların ve yayların terk edildiği gibi terk edilebilir. Çünkü biz
onları daha etkili olan silahlarla yer değiştirmiştik. İnsanların yenilenmesi
ile en yeni ve en güncel savaş teknolojileri yerine şiddete dayanmayan
eylemleri daha güçlü hâle getirebiliriz. İnsanlık için en büyük umut şiddeti
kınamakta değil, şiddeti ortadan kaldırmakta yatmaktadır. Teşekkür ederim.
