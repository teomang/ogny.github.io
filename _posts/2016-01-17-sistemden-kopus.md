---
layout: post
excerpt:
title: Sistemden Kopuş
categories: kisisel
comments: true
---

kendimi bildim bileli asgari müşterekle aramda mesafe vardı. aykırı, dışlanmış, acı çekenin durumuna baktım hep. daha güçlü ve bilinçli biri olsaydım, bir doktor olmak isterdim. bu sefer olmadı.

psikolojim beni düzen karşıtına bakmaya yöneltse de, ben bir düşünüş ve eyleyiş olarak düzen dışı olmadım. dışarıdan bakıldığında yaptıklarım ve savunduklarım şimdikinden daha radikaldi. fakat ben, benlik olarak, düzen içiydim. çünkü bugünkü popüler ifadeyle düzenin 'konfor alanı içinde' düşünüyordum. bunun değişmesinde iki büyük faktör oldu. birincisi, beni düzen dışına bizzat düzen kurucular itti;

rte akademisyenlerin 'bu suça ortak olmayacağız' metnine cevaben; “Siyaset yapmak isteyenler parlamentoda siyasetlerini yapsınlar ama yok parlamentoda bunu yapamıyorlarsa bunlar da gitsinler hendek kazsınlar veya dağa çıksınlar” dedi. oğul bush'un 'ya bizden yanasınız ya da teröristlerden' söylemi.

diğer büyük etkense hdp'nin teorik/politik çizgisi. Türkiye'nin sorunlarının toplumsal bir sözleşme ile nasıl çözüleceği konusunda sonsuz bir enerji kaynağı oldu. seçim döneminde türkiye'nin tüm ezilen kesimlerini biraraya getirdi. önerdiği çözümleri ve kendi fikirlerimi daha geniş bir yazıda ele almak istiyorum.

artık mevcut sistemde köklü değişiklikler olmadığında, gidişatın çok kötü olduğunu görebiliyor ve değişmek/değiştirmek için gücüm yettiğince katkı vermek istiyorum. 

bu uğurda ilk adımın mevcut tartışma ortamımızdaki mantık hatalarını giderebilmek için, mantıklı gibi görünen, ama safsata/mantıksız düşünceleri anlamak ve teşhir etmek olduğunu düşünüyorum. bunları zihinlerden çıkartabilirsek karşılıklı olarak birbirimizi daha iyi anlayabileceğiz.

bundan sonraki yazılar, daha önce tartışılıp üzerinde ortak kanılara varılmış bu mantık hatalarını daha iyi anlamam ve aktarabilmem için o konuda olacak. bilenler için tekrar olacak. mazur görsünler.
