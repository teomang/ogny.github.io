---
layout: post
title: Diriliş the revenant ardından
categories: sosyal
comments: true
excerpt:
---

bir amerikan yapımı olan filmin kaba ulusalcı göndermelerini eleştirmeyeceğim. bugün sahiplendiği toplumları yarın düşman yapabilir. 11 eylül'den sonra Rambo 3'ün sonunda filmin ithaf eğildiği 'yiğit afgan mücahitlerine' yazısının 'afgan halkı' şeklinde değiştirildiğini hatırlatayım sadece.

film Amerika'ya giden ilk kuşak avrupalıların bölgedeki yerliler ve kendi grupları arasında geçiyor. ana karakter film boyunca içindeki öfke/kin ve intikam arzusuyla korkunç ağır bir mücadele veriyor. yaşadığı topluluğun dışına düşmesi ve hayatta kalabilmesinin çok küçük ihtimallere bağlı olduğunun farkında olmasından, türe yasaklanan bir çok davranışta bulunuyor, biz de kendimizi bu karakterle özdeşleştirerek izlediğimiz için, filmde insan olmak denen yapısal/normatif kazanımları yeniden ediniyoruz. bir nevi türümüzün doğada hayatta kalma mücadelesini bireysel düzeyde yaşıyoruz.

filmin etkileyici kılan bir noktası hümanist oluşu. karakterimizin geçmişi ve film boyunca tutumu, hümanist ve adalet duygusunu içimize işliyor.

tabi filmin bir de kötü adamı var. bu adamın vurgulanmaya değer özgün yanı; kötülüğün içinde bulunulan koşullarda kolayı seçmek, seçen için kolay olmasının, başkalarına etki eden sonuçlarını önemsememek, en nihayetinde de bu yolun en doğrusu olduğuna, din/iman yoluyla çevresindekileri de ikna etmek olduğunu göstermesidir. yani kötü adamımız bence gerçekçi bir portre.

filmde beni etkileyen bir sahne vardı. ötekileştirilen bir ırkın üyesi, saldırıya uğrarken babası tarafından susturuluyor. babasına 'ama cevap vermem lazımdı' derken babası ona vuruyor ve; 'onlar seni duymaz, sadece ten rengini görürler' diyor. izlerken aklıma meclisin yemin töreninde leyla zana'nın yeminden önce kürtçe 'halklarımız için onurlu bir barış umuduyla' cümlesinin meclis tutanaklarına 'X' diye kaydedilmesi geldi. onlar Zana'yı duymadı, sadece ten rengini gördüler.


kısaca, filmi çok beğendim, fakat izlerken, şu çelişkiyi hiç unutamadım. amerikalılar, filmde eleştirdiği herkesle, olaylar yaşanırken ittifak halindeydiler, sahiplendiği herkesi de yok ettiler. filmle temize çıkamazlar.