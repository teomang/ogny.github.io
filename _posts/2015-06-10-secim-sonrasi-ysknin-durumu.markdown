---
layout: post
title: "Seçim Sonrası YSK'nin Durumu"
modified:
categories: politik 
comments: true
excerpt:
tags: [devlet]
image:
  feature:
date: 2015-06-10T10:45:40+03:00
---

YSK'nın durumu içler acısı. Seçimden 2 gün sonra halen sandık sonuçlarını
yayınlayamadılar. Bu durumu nereye bildireceğimi bilemediğimden, İstanbul
Barosu'na aşağıdaki iletiyi gönderdim, onlardan gelecek cevaba göre hareket
edeceğim.


Merhaba Sayın Yetkili;

[YSK web sitesinde](http://www.ysk.gov.tr) [Sandık Ölçekli Seçim Sonuçları](https://sonuc.ysk.gov.tr)
bölümüne giriş yapıldığında sorgulama yapılamamakta, adresine yönlenilmekte ve
bu sayfada aşağıdaki ibare çıkmaktadır: 07 Haziran 2015 - 25. Dönem
Milletvekili Genel Seçimi sonuçlanana kadar Sandık Sonuç Paylaşım Sistemi
geçici olarak devre dışı bırakılmıştır.

Seçimin üzerinden 2 iş günü geçmiş olmasına rağmen, sandıklar sayım sonuçları
resmen duyurulmamıştır, ne zaman duyurulacağıyla ilgili herhangi bir bilgi
bulunmamaktadır.

Web sitesinin [Bilgi Edinme](http://www.ysk.gov.tr/ysk/ic_Sayfa_yeni_BilgiEdinmeMain.html) 
başlıklı bölümünde , "Gerçek Kişiler – Online Başvuru" sayfasına girildiğinde
"Bu sayfa geçici olarak hizmet verememektedir. Lütfen daha sonra tekrar
deneyiniz." ibaresiyle karşılaşılmaktadır.

Herhangi bir birime çevrim içi ulaşılamamakta, web sitesindeki [iletişim
bilgileri](http://www.ysk.gov.tr/ysk/ic_Sayfa_Merkez_İletisim.html) sayfasında 
herhangi bir iletişim formu, e-posta adresi, sosyal medya hesap bilgisi
bulunmamaktadır.

YSK 07 Haziran 2015 - 25. Dönem Milletvekili Genel Seçimi sonuçlarını
yayınlamamakta, vatandaşın 3 gün içerisinde şikayet etme hakkını kullanmasını
ve Bilgi Edinme Hakkını engellemekte,  Bilgi Verme Yükümlülüğünü yerine
getirmemektedir. YSK'nın bu durumunu düzeltmesiyle ilgili nereye başvuruda
bulunabiliriz? Yardımlarınızı rica ediyorum.

İyi çalışmalar
