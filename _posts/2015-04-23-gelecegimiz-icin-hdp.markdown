---
layout: post
title: "Gelecegimiz Icin HDP"
modified:
categories: politika
comments: true
excerpt:
tags: [hdp,secimler]
date: 2015-04-23T14:13:38+03:00
---
Genel seçimler bu sene Türkiye'deki muhalifler için bayram havasında geçiyor;
ilk kez kendilerine sunulan seçeneklerden biri düzeni tahkim etmek dışında,
'oyun değiştirici' bir karaktere sahip; bu oyuncunun adı HDP.

Ortadoğu Halklarının Geleceği
---
Kürtlerin devletsiz bırakılmaları, bulunduklari her coğrafyada muhalif
olmalarına sebep oldu, bu da onları her daim değişime açık kıldı. Güçlü olduğu
bölgelerde İsviçre Kantonal örgütlenme modelini uygulamayı secmeleri, onlarin
Ortadoğu'da yaşayan bir Avrupalı olduklarının göstergesi.
Madalyonun diğer yüzü de var, Ortadoğu halklarının hüsran ve umutsuzluğu
İŞİD'de vücut bulan öfkenin çekirdeğini oluşturuyor. Ortadoğu'nun geleceğini
bu iki yükselen gücün mücadelesi belirliyor Kobani, Şengal ve Rojava
kantonlarının İŞİD'e karşı savunulmasında dünya ölçeğinde bir dayanışma duygusu
oluştu. Bu mücadelenin Ortadoğu halkarını taraf olmaya mecbur bırakacağı
durumda; Kürt hareketiyle birlikte değişimlerini başlatmasını umuyoruz.

Türkiye'deki toplumsal mücadele
---
Türk toplumunun tarihsel örgütlenme modelinde devlet belirgin bir öğe, bununla
beraber devletin güçsüzleşmemesi konusunda da bir çok öğüt bulunuyor. Öcalan'ın
Türkiye'ye getirildiği süreçten sonra Kürt harkeketinin birlikte yaşama,
demokratik özerklik ve silahsız çözüm başlıklarında ısrar ettiğini görüyoruz.
Bu durum Türkiye'nin geleceği açısından büyük bir kazançtır.

Türkiye son 20 yılda yükselen islamcı hareketle birlikte ideolojik kabuğunu
çatlattı ve hızlı bir dönüşüm başlattı. İslamcı hareketin Türkiye için
söylediği söz şudur; RTE'ye biat ederseniz kırıntılardan nasibinizi
alacaksınız. Bu gidişin şu yüzüne çıktığı sahne AKP'nin 2010'daki Anayasa
değişikliği için referanduma gitmesiydi. HDP öngörülü bir politikayla bu gidişe
karşı kendisini siper etti. Aynı Ortadoğu'da İŞİD'e karşı yaptığı gibi...
Özellikle RTE'nin cumhurbaşkanlığı seçilmesine karşı mücadeleyi tek başına
sürükledi, bugün islamcı hareketin Türkiye'deki belki de en büyük zaferinin
arefesindeyiz, anayasayı değiştirebilecek çoğunluğu sağladığı durumda başkanlık
sistemini dayatacaklar, ve bugün bunu durdurabilmemizin bir tek yolu var,
HDP'ye meclise girmesi için destek olmak.

Kürt hareketi bugün Ortadoğu'nun en ilerici fikirlerini yaşayan, örgütleyen ve
yayan halkıdır, Türkiye'deki siyasal öznelere baktığımızda HDP'nin hem mücadele
hem de fikirler açısından daha gelişmiş olduğunu görebiliriz. Bir istisna
CHP'nin milletivekili adaylarını önseçimle belirlenmesi oldu. Örgütün
adaylarını kendi seçmesi takdire şayan bir çalışmaydı. Ben bu durumu HDP'nin
içerisindeki farklı politik öznelerin birlikte mücadele ederken parti içinde de
birbirleriyle mücadele edebilecek düzeyde olgunlaşmamasına bağlıyorum. Zamanla,
demokrasi kültürünün daha da gelişmesiyle bunun sağlanabileceğine inanıyorum.

HDP'nin kuruculuğu
---
Genel seçimler %10 barajından ötürü dışlayıcı, sistemin ana unsurlarını tahkim
edici bir karaktere sahip. Muhalefet açısından bunun karşılığı şu; temsil
edilme ihtimaliniz yoksa, yenilenmez, yeni fikirler üretmez, projeler
geliştirmezsiniz. Kürt hareketi geçmiş yirmi yılda bütün engellemelere rağmen
mecliste temsil edildi, yerel yönetimlerde de yenilenme ve proje üretme
süreçlerini başarıyla yürüttü. Bugün ilk defa Türkiye'deki muhalifleri de
kapsayarak bir parti bünyesinde siyasi temsiliyet arıyor. HDP'nin kurucu rolü
oynaması Türkiye'deki dışlayıcı sistemden muzdarip olan tüm kesimler açısından
büyük bir kazanımdır. Yıllardır sistem partilerinin arasında sıkışıp kalan bu
insanlar ilk kez bir alternatifin varlığıyla kendi çabalarının gelecekleri için
olumlu bir etkisinin olacağına inanıyorlar. HDP'nin ana gövdesini oluşturan
Kürt hareketinin bölgedeki belediyecilik ve kantonal örgütlenme deneyimleri,
Türkiye'de demokratik yaşamın örgütlenmesinde HDP'nin öncü olabileceğinin
göstergeleridir. Yaşamın bir çok alanında; farklı kimliklerin kendilerini ifade
etmesi, çevre ve ekoloji, kadın ve diğer cinsiyetlerin küçümsenmesi, bilim ve
teknoloji başlıklarında HDP'nin savunduğu tezler onu, Türkiye'nin geleceği için
kurucu bir alternatif yapıyor.
