---
layout: post
excerpt:
title: "Metroda Bisikleti Çantada Taşıma Zorunluluğu"
modified:
categories: kisisel
tags: []
image:
  feature:
date: 2015-06-23T16:46:05+03:00
---

  Aşağıdaki metni, metroda bisikleti çantada taşıma zorunluluğununun kaldırılması
amacıyla Beyaz Masa'ya gönderdim. Reddedilmesi durumunda imza kampanyası
başlatacağım.


Merhaba Sayın Yetkili;

  "Yolcu Odaklı İşletme İçin Yolcu Hakları Bildirgesi" metninizde asagidaki ibare
bulunmaktadır; "Yolcularımız katlanabilir bisikletler ile 'kılıf ya da çanta
içerisinde taşımak şartıyla' ... yolculuk edebilirler."

  Şikayetçi olduğum konu, bildirgenizde katlanabilir bisikletler için koyduğunuz
şart. Bisikletin yasal tanımı; Üzerinde bulunan insanın adale gücü ile pedal
veya el ile tekerleği döndürülmek suretiyle hareket eden motorsuz taşıtlardır.
[KARAYOLLARI TRAFİK YÖNETMELİĞİNDE DEĞİŞİKLİK YAPILMASINA DAİR YÖNETMELİK](http://www.resmigazete.gov.tr/eskiler/2015/04/20150417-3.htm)

  Katlanabilir bisiklet ile araçlarınızda yolculuk edebilmek için koyduğunuz
'kılıf ya da çanta içerisinde taşımak şartı', bisikletin yasal tanımına
aykırılık içermektedir. Bisiklet yasada da belirtildiği üzere insanın üzerine
binerek gitmesi için tasarlanmıştır. Çantada taşınabilecek ergonomiye ve
hafifliğe sahip değildir. Bisiklet bir taşıttır, taşıtların insan gücüyle
taşınması yasayla çelişmesinin yanı sıra sağduyuya da aykırı bir eylemdir.

  Katlanabilir bisiklet ile araçlarınızda yolculuk edebilmek için koyduğunuz
'kılıf ya da çanta içerisinde taşımak şartı', güvenlik birimleriniz ve diğer
yolcular tarafından da olumsuz karşılanmaktadır. Bisikleti çantasına koymaya
çalıştığımı veya elimde taşıdığımı gören yolcular ve güvenlik birimi
çalışanlarının, durumun uygunsuz olmasından hareketle bir çok kez kurumunuza
eleştiride bulunduğuna şahit oldum. Bu durum bildirgelerinizin yolcu haklarını
korumak için oluşturulduğu duygusuna zarar vermekte, aksine bildirgeleriniz
eliyle yolcu haklarının zarar gördüğünü düşündürtmektedir.

  Katlanabilir bisiklet ile araçlarınızda yolculuk edebilmek için koyduğunuz
'kılıf ya da çanta içerisinde taşımak şartı', bu tip bisikletlerle yolculuk
yapılması konusunda gösterdiğiniz teşvik edici tutuma zarar vermektedir.
işletmenize her giriş ve çıkış noktasında bisikleti çantaya koyup, elde
taşıyıp, çantadan çıkartmak oldukça zahmetli bir iş olduğundan, bir çok kez
araçlarınıza binmemeyi tercih ettim. Ayrıca bisikleti taşıdığımı gören diğer
yolcular da katlanabilir bisikletle yolculuk yapma konusundaki olumlu
yargılarını kaybetmektedirler.

Sizden ricam, bildirgenizin yolcu odaklılığının yeniden tesisi icin,
katlanabilir bisikletler için belirtilen şartın kaldırmanızdır.Katlanabilir
bisikletler, katlanmış vaziyette tekerlekleri üzerinde gidebilmektedirler.  

Talep Numarası: 1-837185481
