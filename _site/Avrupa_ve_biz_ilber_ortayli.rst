===========================
Avrupa ve Biz Ilber Ortaylı
===========================

:date: 2015.01.27

#. s:17

Batılılaşma her şeyden önce şiddetli olan bir eylemdir. Hiçbir toplum,
yaşayışının, kültürel kalıplarının, sınıf ilişkilerinin, otorite ilişkilerinin
bu gibi devrimlerle değiştirilmesini kolay kolay kabul edemez.

#. s:19

Son üç asırda batılılaşma Türklere has bir olay değil; üniversal bir olay ve bu
yüzden mukayeseli tarih yapmak zorundayız. Büyük Petro'nun Rusya'sında görülen
batılılaşma, Türkiye'de ve İran'da bazın kendine özgü benzer olaylarla
gelişiyor. Japonya ve Çin'de batılılaşma sürüyor, Çin, çok vaktinde ve başarılı
bir modernleşme geçiremiyor, 20. yüzyıla kalıyor. Japonya beceriyor. Çünkü
temelleri daha eski. Batı'nın tahakkümüne bazı reformlar yapabildiği ölçüde
direniliyor. Batı'nın tekniği alınmakla kalmıyor; 'tarz-ı hayat'ı da giriyor;
çünkü hayatın akışına gümrük konamaz, ayrım yapılamaz. Rusya değişiyor ve bizim
19. yüzyılımızı bir bakıma 18. yüzyılda yaşıyor; aynen bizdeki batıcı veya
karşı-batıcı arazların hepsi var. Birisi Fransız şiirinin veznini reddediyor;
'Rusça değildir' diye. Öbürü oturuyor, Rusça yanında Fransızca çok fakirdir
diyor. 

#. s:36

Türk batılılaşması adı konmadan ve üzerinde tartışılmadan zaruri sebeplerden
ötürü başlamıştır. Bu süreçle karşılaşınç ve içine girilince Batı (yani
Avrupa'nın batısı) tartışılmaya başlamıştır. Bu olayın etrafında da ideolojik
tutum alan gruplaşmalar ortaya çıkmıştır. Dolayısıyla Türkiye'de sağ ve sol,
sermayenin, işgücünün ve bölüşüm kavgasının etrafında oluşmaktan çok bir
kültürel seçimin, bir tarz-ı hayat seçiminin ve bunların mümasılı olan farklı
dünya görüşlerinin adı olmuştur. Batılılaşma ise askeri bir imparatorlukta,
askeri nedenlerle başlayan bir değişimidir ve karşı değişim hareketi de buna
göre değerlendirilmelidir.

#. s:37 

Ordu ricat etmeyi bilmez. İlk defa ricat etmeyi İstiklal Savaşı'nda
öğrenmiştir. Gazi Mustafa Kemal Paşa'nın harp tarımizdeki büyük katkısı düzenli
çekilmeyi öğretemesidir.

#. s:40

...bir Ermeni Mouradgea D'Ohnson var, (Murat Tosunyan) sonradan D'Ohnson ismini
alarak İsveç'in Türkiye'deki elçisi bile oldu ve ünlü bir Osmanlı tarihi yazdı.
Çok önemli bir tarihtir bu. Bunun içindeki doğrular bugüne kadar kaldığı gibi,
yanlışlar da kalmıştır. Mesela, o kitapta ileri sürülen yanlışlardan biri;
Osmanlıların hilafeti Mısır'ın fethinden sonra, "Emanet-i Mukaddese ile
birlikta aldıkları" efsanesidir. Bu uydurulmuştur. D'Ohnson'un kendi uydurması
değildir; beynelmilel durum icabı bu miti uydurup onun kafasına sokanlar, bizim
Osmanlı bürokrasisidir; çünkü öyle icab ediyordu. Biliyorsunuz, Kaynarca
Antlaşması sıralarıydı. Bütün dünyada papalığın muadili bir halife yaratmak,
bizim devletin işine geliyordu. Böyle bir Avrupalı inancı vardı, onu beslemek
yolunu seçtiler; çünkü Kafkasya'nın belli kısımlarını, Kırım Hanlığı'nın
belirli kısımlarını kaybetmiştik; buralar Rusya'nın eline geçmişti. Oradaki
Müslümanlar üzerinde ruhani otorite ile bir nevi protektörayı devam
ettirebilmek için bu çareyi bulmuşlardı.

#. s:41

Asker bir toplum olduğumuz ve tarihteki rolümüzün askerlikteki başarılarda
yattığı bir gerçektir ve tarihi toplumsal bir özelliktir. Bazı insanların
karakter özelliği gibi, toplumların da kendilerine göre hassaları vardır. Bu
toplumun tarihi oluşumunu ve toplumsal özelliklerinden biri de budur. Onu kabul
ederseniz, toplum bilimci olarak da idareci olarak da daha rahat edersiniz.
Demilitarizasyon gibi eğilimler içtimai gelişimin kaçınılmaz nirengi noktaları
değildir. Türk halkının ve Türk aydınının kafasına, maalesef eğitimimizin
sakatlığından dolayı dikotomiler sokulmuştur (dikotominin tercümesi,
kutuplaşma, bir uçtan diğer uca gelişmelerdir.). Bazı değişmeler kaçınılmaz
gelişme gibi algılanıyor ki yanlış! Her şeyde ve her yerde değişme belirli
moddel ve çizgi üzerinde olmaz. Gerekli de değildir. Mühim olan özgün
gelişmelerimizi kavrayıp kabullenip ona göre yaşam çizgimizi tespit etmektir.

#. s:48

Mustafa Kemal ... Sofya'da ilk bulunduğu zamanlarda Türk milletvekillerinden
Şakir Zümre ile Sofya Operası'nda izlediği bir icradan sonra diyor ki: "Şakir,
adamları bizi Balkan Savaşları'nda niye yendiklerini anladım." Bu çok ilginç
bir söz; çünkü o medeniyetin, Batı dediğimiz medeniyetin anlaşılması sokaktadır
binalara bakarak olmaz; barlar, kafesantanlarla bu ölçü kavranamaz. Batılı
çalışması içi ölçü; "Taktik ve sürekli temrindir, alıştırmadır". Bu süreci her
an her insan yaşar. O operayı sahneleyen, icra eden, libretosunu çeviren herkes
bunu yaşar; orkestrayı yöneten şef yaşar; sahneye çıkıp teganni eden insanlar
yaşar bunu, korosuyla solosuyla. O cemiyette bir ölçü, denge ve hassasiyet
vardır. Sofya'daki askeri ataşenin, geleceğin liderinin ifade ettiği keyfyet
budur. Bir opera eserini icra eden cemiyet, birçok işi topluca yapabilme ve
örgütlenme kabiliyetine sahip demektir.


