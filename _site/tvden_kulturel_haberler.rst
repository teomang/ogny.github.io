====================================
TV Programlarindan Kültürel Haberler
====================================

:date: 2015.01.04
:tags: kültür,tv

Aşağıdaki notları tv'de izlediğim programlardan çıkarttım. Türkiye'de yaşamı
sürdürürken böyle umut dolu çalışmalardan haberdar olmak iyi geliyor.

* Avusturya'da Tuna nehri, dibindeki çakıl taşlarını sürükleyerek
  derinliğini arttırıyor, bu da oluşturduğu ekosistemin bozulmasına neden
  oluyor. Nehir mühendisleri çeşitli müdahalelerle sürüklenen çakıl
  taşlarının yerlerine yenisini koymaya çalışıyorlar.
       
* Evrimsel biyologlar insanlardaki ahlak yapısını anlamak için insanlara
  çeşitli testler yapıyor. Örneğin bir trenin frenleri boşalıyor, trenin
  geldiği yöndeki iki hattan birinde 1 kişi, diğerinde 5 kişi var, trenin
  hangi hattan gideceğini belirleyebiliyorsun, bu durumda hangi hatta
  yönlendirirdin? diye sorduklarında %95 oranında insan treni 1 kişinin
  öldüğü hatta yönlendiriyor. Soruyu şöyle değiştiriyorlar, tek hat var,
  eğer bir kişinin öldüğü yere gidip onu raylara itersen 5 kişi kurtulacak,
  ne yaparsın? diye sorulduğunda ise %85 oranında insan  o kişiyi itmeyi
  seçmiyor. Soruyu biraz daha değiştiriyorlar; 5 kişinin hayatını kurtarmak
  için kendini raya atar mıydın?  İnsanı anlamak için çok değerli sorular.

* Tayland nüfusunun %1'i trans cinslerden oluşuyormuş, transseksüellere
  'ladyboy' diyorlar. Dinlerinin ve toplum yapılarının da etkisiyle
  translara yönelik ayrımcılık yapılmıyor. Aksine, izlediğim program Dünya
  Ladyboy güzellik yarışmasıydı, yarışma gününün sabahı güzeller ana akım
  tv programına konuk oldular. Tayland, çevre ülkelerden de trans göçü
  alıyor. Bir çok transseksüel cinsiyet değiştirme ameliyatı için
  Tayland'ı tercih ediyor. 

